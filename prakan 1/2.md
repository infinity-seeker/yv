### सर्ग १.२ 

> वाल्मीकिर् उवाच ।

#### 1
```
दिवि भूमौ तथा_आकाशे बहिर् अन्तश् च मे विभुः ।
यो विभात्य्_अवभास~आत्मा तस्मै सर्व~आत्मने नमः ॥१॥
```

#### 2
```
अहम् बद्धो विमुक्तस्_स्याम् इति यस्य_अस्ति निश्चयः ।
न_अत्यन्तम् अज्ञो नो तज्ज्ञः सो_ऽस्मिञ्_छास्त्रे_ऽधिकारवान् ॥२॥
```

#### 3
```
कथा~उपायान् विचार्य_आदौ मोक्ष~उपयान् इमान्_अथ। 
यो विचारयति प्राज्ञो न स भूयो_ऽभिजायते ॥३॥
```

#### 4
```
अस्मिन् रामायणे राम-कथा~उपायान् महा-बलान् ।
एतान् तु प्रथमम् कृत्वा पुरा_अहम् अरिमर्दन ॥४॥
```

#### 5
```
शिष्याय_अस्मि विनीताय भरद्वाजाय धीमते ।
एक~अग्रो दत्तवांस्_तस्मै मणिम् अब्धिर्_इव_अर्थिने ॥१।२।५॥
```

#### 6
```
तत एते कथोपाया भरद्वाजेन धीमता ।
कस्मिंश्.चिन्_मेरु-गहने ब्रह्मणो_ऽग्र उदाहृतः ॥६॥
```

#### 7
```
अथ_अस्य तुष्टो भगवान्_ब्रह्मा लोक-पितामहः ।
वरम् पुत्र गृहाणा_इति तम् उवाच महाशयः ॥७॥
```

> भरद्वाज उवाच
#### 8
```
भगवन्_भूत-भव्येश वरो_ऽयम् मे_अद्य रोचते ।
येन_इयम् जनता दुःखान् मुच्यते तद्_उदाहर ॥८॥
```

> श्री ब्रह्मोवाच
#### 9
```
गुरुम् वाल्मीकिम् अत्र_आशु प्रार्थयस्व प्रयत्नतः ।
तेन_इदम् यत् समारब्धम् रामायणम् अनिन्दितम् ॥९॥
```

#### 10
```
तस्मिञ्_छ्रुते नरो मोहात् समग्रात् संतरिष्यति ।
सेतुना_इव_अम्बुधेः पारम् अपार-गुण-शालिना ॥१०॥
```

> श्री वाल्मीकिरुवाच
#### 11
```
इत्य्_उक्त्वा स भरद्वाजम् परमेष्ठी मद्~आश्रमम् ।
अभ्यागच्छत् समम् तेन भरद्वाजेन भूत-कृत् ॥११॥
```

#### 12
```
तूर्णम् सम्पूजितो देवः सो ऽर्घ्य-पाद्य्~आदिना मया ।
अवोचन् माम् महा-सत्वः सर्व-भूत-हिते रतः ॥१२॥
```

#### 13
```
राम-स्वभाव-कथनाद्_अस्माद्_वरमुने त्वया ।
न_उद्वेगात् स परित्याज्य आसमाप्तेर्_अनिन्दितात् ॥१३॥
```

#### 14
```
ग्रन्थेन_अनेन लोको_ऽयम् अस्मात् संसार-संकटात् ।
समुत्तरिष्यति क्षिप्रम् पोतेन_इव_आशु सागरात् ॥१४॥
```

#### 15
```
वक्तुम् तद्_एवम् एव_अर्थम् अहम् आगतवान्_अयम् ।
कुरु लोक-हित~अर्थम् त्वम् शास्त्रम् इत्य्_ उक्तवान्~अजः ॥१५॥
```

#### 16
```
वल्मीकिर्_उवाच । 
मम पुण्य~आश्रमात् तस्मात् क्षणाद्_अन्तर्द्धिम् आगतः ।
मुहूर्त~अभ्युत्थितः प्रोच्चैस्_तरङ्ग इव वारिणः ॥१६॥
```

#### 17
```
तस्मिन् प्रयाते भगवत्य्_अहम् विस्मयम् आगतः ।
पुनस्_तत्र भरद्वाजम् अपृच्छम् स्वस्थया धिया ॥१७॥
```

#### 18
```
किम् एतद्_ब्रह्मणा प्रोक्तम् भरद्वाज वद_आशु मे ।
इत्य्_उक्तेन पुनः प्रोक्तम् भरद्वाजेन तेन मे ॥१८॥
```

#### 19
```
एतद्_उक्तम् भगवता यथा रामायणम् कुरु ।
सर्व.लोक-हित~अर्थाय संसार~अर्णव-तारकम् ॥१९॥
```

#### 20
```
मह्यम् च भगवन् ब्रूहि कथम् संसार-संकटे ।
रामो व्यवहृतो ह्य्_अस्मिन् भरतश्_च महामनाः ॥२०॥
```

#### 21
```
शत्रुघ्नो लक्ष्मणश्_च_अपि सीता च_अपि यशस्विनी ।
राम~अनुयायिनस्_ते वा मन्त्रि-पुत्रा महाधियः ॥२१॥
```

#### 22
```
निर्-दुःखिताम् यथा_एते नु प्राप्तास्_तद्_ब्रुहि मे स्फुटम् ।
तथा_एव_अहम् भविष्यामि ततो जनतया सह ॥२२॥
```

#### 23
```
भरद्वाजेन राज~इन्द्र वदेत्य्_उक्तो_ऽस्मि सादरम् ।
तदा कर्तुम् विभोर्_आज्ञाम् अहम् कर्तुम् प्रवृत्तवान् ॥२३॥
```

#### 24
```
शृणु वत्स भरद्वाज यथापृष्टम् वदामि ते ।
श्रुतेन येन सम्मोहम् अलम् दूरे करिष्यसि ॥२४॥
```

#### 25
```
तथा व्यवहर प्राज्ञ यथा व्यवहृतः सुखी ।
सर्व~असंसक्तया बुद्ध्या रामो राजीव.लोचनः ॥२५॥
```

#### 26
```
लक्ष्मणो भरतश्_च_एव शत्रुघ्नश्_च महामनाः ।
कौसल्या च सुमित्रा च सीता दशरथस्_तथा ॥२६॥
```

#### 27
```
कृत~अस्त्रश्_च_अविरोधश्_च बोधपारम् उपागताः ।
वसिष्ठो वामदेवश्_च मन्त्रिणो ऽष्टौ तथा_इतरे ॥२७॥
```

#### 28
```
धृष्टिर्_जयन्तो भासश्_च सत्यो विजय एव च ।
विभीषणः सुषेणश्_च हनुमान्_इन्द्रजित् तथा ॥२८॥
```

#### 29
```
एते_ऽष्टौ मन्त्रिनः प्रोक्ताः सम-नीराग-चेतसः ।
जीवन्मुक्ता महात्मनो यथाप्राप्त~अनुवर्तिनः ॥२९॥
```
